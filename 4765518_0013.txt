P. Terentii Afri comoediis inter litterarum dramaticarum apud Romanos reliquias jure
primus locus adsignatur. Fere omnes omnium aetatum viri docti, iique summi nomi-
nis, summaeque auctoritatis philologi iis aut interpretandis aut edendis operam dede-
runt, ut hodierno tempore illius scriptoris non jam adeo multa indigere videantur

aut nova aut accuratiore explicatione.
Equidem ineunte illo, qui nunc exiit, anno scholastico munus susceperam gra-

tissimum, discipulis primi ordinis Terentii Adelphos explicandi, quo dum praeter alia
eaque haud pauca scholae negotia ea qua par est sedulitate occupatum me sentio, no-
vam mihi suscipiendam video provinciam, ut programmati ad publicum Gymnasii nostri
examen invitanti latino quodam commentariolo praeludam. Quae res mihi quum ex
inopinato tum fere sero innotuit, quumque alia impeditiora et latius explicanda absol-
vere per temporis angustias jam non liceret, fere invitus consilium cepi, ut ad illam
fabulam excursum conscriberem, qui magis discipulis quasi epilogus, quam doctis
lectoribus tanquam novum εὕρημα proponeretur.

Per satis longum vero tempus attenta aure et quasi summis digitis explorans
classicorum, quae dicuntur, et Graecorum et Latinorum poematum formam exteriorem,
et optimi cujusque poetae inde fructus sensu et animo percipiens, haberem qmidemquae
summatim in eo genere proferrem, quac vero ad libellum alio consilio conscribendum
reponere malui, ut ea tantum hoc loco promerem, quae quasi praeparationis ad illum
finem pars et collectaneorum specimen esse videantur.

De sono versuum Terentianorum in Adelphis,

Ad fabulam excursus.

Quantum venustatis atque gratiae poematis recentiore quadam lingua compositis inde
existat, ut versus certa lege alternantes in exitu aut unius aut plurium syllabarum
similem sonum prodant, [id quod in levioribus poeseos, lyricae potissimum, et gracili-
oribus generibus quasi praecepti constantis auctoritatem obtinuit,) illud omnes commu·
niter consentientes cognitum habent, qui purgatis auribus de illis rebus judicium ferre
possunt. Illud homoeoteleuton, quod vocant, siquidem aptum est et purum neque durum
aut contortum, proprium quoddam et singulare recentioris poeseos est ornamentum,
miramque movere potest et legentium et audientium delectationem, uude factum est,
ί

